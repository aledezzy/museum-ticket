# Progetto UDA

## Gestione della biglietteria di un museo

Cosa si chiede di fare:
Lavorando in gruppo con i tuoi compagni, pianificherai e realizzerai un progetto ipoteticamente commissionato da un museo che abbia deciso di realizzare un sistema informatico per la gestione della biglietteria online.
La biglietteria online consentirà di acquistare i biglietti sia per la visita del museo (biglietto base) sia per le singole esposizioni tematiche (biglietto evento). La visita e le esposizioni sono caratterizzate da un codice identificativo, da un titolo, dalla tariffa ordinaria, dalle date di inizio e di fine (queste ultime non valorizzate nel caso della visita).
Particolari categorie di visitatori hanno diritto ad una riduzione sulle tariffe ordinarie. Per ogni categoria è registrato il codice, la descrizione, il tipo di documento da esibire per avere diritto alla agevolazione e la percentuale di sconto.
Al biglietto può essere associato l‘acquisto di servizi o prodotti accessori (ad es.: audioguida, accompagnatore specializzato, catalogo, ecc.) dei quali viene memorizzato il codice, la descrizione e il prezzo unitario.
I biglietti acquistati dai clienti non sono nominativi. Essi hanno un codice identificativo e una data di validità.

Perché il lavoro di squadra sia efficace è necessario che tutti i membri del gruppo rispettino alcune regole di comportamento. Le più importanti sono:
- partecipare al lavoro;
- essere disponibili ad aiutare gli altri;
- esprimere a turno le proprie idee e motivare le proprie posizioni;
- ascoltare e riflettere quando un membro del gruppo parla;
- rispettare i punti di vista di ciascuno;
- saper prendere decisioni;
- se nel gruppo c’è disaccordo su come procedere, discutere assieme ed arrivare ad una
  decisione il più possibile condivisa.

Quali prodotti
Sono richiesti:
1. relativamente al progetto:
- la pianificazione delle attività (definizione di deliverable e milestone, WBS, diagramma di Gantt, identificazione delle precedenze, modello IFML);
- l’analisi dei rischi;
- il monitoraggio periodico dello stato di avanzamento
2. relativamente alla base dei dati:
- l’integrazione dei requisiti specificati nel testo, formulando le eventuali ipotesi aggiuntive
che si ritengano opportune;
- la progettazione della base dei dati: schema concettuale E_R e schema logico relazionale;
- l’implementazione della base dei dati (definizione degli elementi dello schema e
popolazione della base dei dati con dati di prova);
3. le query per estrarre:
- i titoli e le date delle esposizioni tematiche che si sono tenute nel periodo 1 gennaio – 31
dicembre di un determinato anno;
- il numero dei biglietti emessi per una determinata esposizione;
- il ricavato della vendita dei biglietti di una determinata esposizione
3. relativamente alla Web Application
- lo story board redatto secondo il modello IFML
- la realizzazione delle principali funzionalità dell’applicazione: autenticazione, CRUD per le
tabelle, pagine corrispondenti alle query del punto 2d.
